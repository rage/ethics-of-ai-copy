---
path: '/fi/chapter-3/2-what-is-accountability'
title: 'Mitä vastuullisuus on?'
hidden: false
---

<hero-icon heroIcon='chap3'/>

<styled-text>

Vastuullisuus tarkoittaa sitä, että on vastuussa tai tilivelvollinen järjestelmästä, sen käyttäytymisestä ja sen mahdollisista vaikutuksista. Vastuullisuus on sitä, että tunnustaa vastuunsa teoista, päätöksistä ja tuotteista.

Vastuu voi olla oikeudellista tai moraalista (eettistä). **Oikeudellisesti** toimija on vastuussa tapahtumasta, kun oikeusjärjestelmän mukaan kyseistä toimijaa on rangaistava kyseisestä tapahtumasta. **Moraalisesti** toimija on vastuussa teosta, jos tekoa voidaan pitää hänen syynään. Moraalinen ja oikeudellinen vastuu ovat eri asioita. Ne eivät aina ole yhteneväisiä, vaan toimija voi olla oikeudellisesti vastuussa, vaikka hän ei olisikaan moraalisesti vastuussa, ja päinvastoin. Tällä kurssilla keskitytään vain vastuun moraalisiin näkökohtiin.

Tekoälyn etiikassa vastuullisuudella on kolme eri merkitystä tai ulottuvuutta. Ne viittaavat eri asioihin:

* Kysymys vastuun määrittämisestä – ketkä henkilöt (tai mitkä ryhmät) ovat vastuussa algoritmien tai tekoälyn vaikutuksista? Kuka on sosioteknisessä kokonaisjärjestelmässä vastuussa mistäkin vaikutuksesta?
* Tekoälyä kehittävän, tuottavan ja käyttävän yhteiskunnallisen järjestelmän ominaisuus
* Itse tekoälyjärjestelmän ominaisuus

</styled-text>
