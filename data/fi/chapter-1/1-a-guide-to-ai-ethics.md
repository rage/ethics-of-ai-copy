---
path: '/fi/chapter-1/1-a-guide-to-ai-ethics'
title: 'Opas tekoälyn etiikkaan'
hidden: false
---

<hero-icon heroIcon='chap1'/>


<styled-text>

Laskentaa huomattavasti kehittäneen Alan Turingin ajoista lähtien ihmiset ovat odottaneet paljon tietokoneilta ja tekoälyltä. Tekoälyn odotetaan tuovan yhteiskunnalle merkittäviä ja monipuolisia etuja – tehokkuuden ja tuottavuuden lisäämisestä useiden vaikeiden maailmanlaajuisten ongelmien, kuten ilmastonmuutoksen, köyhyyden, sairauksien ja konfliktien, ratkaisemiseen.

Tekoälyteknologiat muovaavat yhteiskuntaamme. Ne vaikuttavat valtavasti arkeemme. Samaan aikaan useat oikeudelliset ja yhteiskunnalliset kysymykset ovat paljastaneet, että näillä teknologioilla voi olla ei-toivottuja vaikutuksia. Algoritmit voivat pahentaa jo olemassa olevia vinoumia. Algoritmit voivat syrjiä. Ne voivat uhata turvallisuuttamme ja manipuloida meitä, ja niillä voi olla kohtalokkaita seurauksia.

Näistä syistä ihmisten on tutkittava tekoälyjärjestelmien eettisiä, sosiaalisia ja oikeudellisia näkökohtia. Yleisesti on todettu, että on tarpeen keskustella tekoälyn etiikasta – eli siitä, miten tätä teknologiaa olisi kehitettävä ja käytettävä eettisesti hyväksyttävällä ja kestävällä tavalla. Minkälaisia eettisiä ja moraalisia periaatteita meidän olisi hyväksyttävä ja noudatettava?

Tällä kurssilla tarkastelemme nykyiseen tekoälyyn liittyviä eettisiä kysymyksiä, perehdymme niiden filosofiseen taustaan ja tulkitsemme niitä tietojenkäsittelytieteen ja muiden tieteiden näkökulmasta. Kurssin tavoitteena on kehittää eettisen ajattelun taitoja. Kurssi tarjoaa oppaan – tai tiekartan – tekoälyn eettisesti kestävään suunnitteluun, toteutukseen ja käyttöön. Tutustut kurssilla eettisiin peruskäsitteisiin, niiden teoreettiseen taustaan ja niiden merkitykseen nykyisestä tekoälystä käytävässä keskustelussa.

</styled-text>


<text-box icon="techIcon" background="rgba(246, 235, 232, 0.5)" name="Mitä tekoäly on?">

**Tekoäly**-yleistermi kuvaa erilaisia tekniikoita, joilla tietokoneet saadaan käyttäytymään jollakin älykkäällä tavalla. Tekoälylle ei ole sovittua määritelmää, mutta yleensä kyky suorittaa tehtäviä ilman valvontaa ja kyky oppia suorituskyvyn parantamiseksi ovat keskeisiä tekoälyn osia.

**Koneoppiminen** on tekoälyn kannalta keskeinen asia. Koneoppimisella tarkoitetaan toimintaa, jossa joukko algoritmeja oppii tekemään päätöksiä tai jäsentämään dataa itse. Ohjattu ja ohjaamaton oppiminen perustuvat dataan, kun taas vahvistusoppiminen on koneoppimisen muoto, jossa algoritmi oppii yrityksen ja erehdyksen kautta tekemään päätössarjoja.

</text-box>
